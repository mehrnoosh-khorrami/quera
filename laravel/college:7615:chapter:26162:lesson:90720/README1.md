در این تمرین که برای آشنایی بیشتر شما با رول‌های مهم لاراول طراحی شده از شما خواسته شده تا اعتبار‌سنجی ذکر شده را پیاده سازی کنید.

### پروژه اولیه
فایل‌های اولیه پروژه را از اینجا دانلود کنید.

### تمرین
بعد از دریافت پروژه شما بعد از مراجعه به فایل `index.blade.php` فرمی را مشاهده می‌کنید که دارای اینپوت‌ها نام، موبایل، پیام و کد‌امنیتی است.

شما همچنین با دیدن فرم و مراجعه به فایل `web.php` مشاهده می‌کنید که مقادیر این فرم به متد `handleRequest` کنترلر `HomeController` ارسال می‌شود، حال شما باید اعتبار‌سنجی با رول‌های ذکر شده در زیر را در این متد پیاده‌سازی نمایید:

1. هیچ محدودیتی برای اینپوت نام وجود ندارد.
2. اینپوت موبایل فقط در‌صورتی که اینپوت نام یا پیام دارای مقدار باشند، باید پر شده باشد در غیر این صورت می‌تواند خالی ارسال شود.
3. اینپوت پیام فقط در‌صورتی که اینپوت‌های نام و موبایل دارای مقدار باشند، باید پر شده باشد در غیر این صورت می‌تواند خالی ارسال شود، توجه کنید که در‌صورتی که متن پیام پر می‌شود حداکثر باید 100 کاراکتر باشد.
3. اینپوت کد‌امنیتی الزامی است و حتما باید یکی از مقادیر 16، 10، 76 باشد.

**توجه**: شما تنها مجاز به پیاده‌سازی متد `handleRequest` کنترلر `HomeController` هستید.
